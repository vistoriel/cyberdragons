#характеристика

Перевірки Статури відбуваються не часто, і від неї не залежать ніякі навички, тому що витривалість, яку відображає ця характеристика, пасивна, і персонаж не може активно використовувати її. Однак перевірка статури може моделювати вашу спробу зробити щось незвичайне.

Майстер може закликати до перевірки Статури, якщо ви намагаєтеся зробити щось із наступного:
- Ви затримуєте подих
- Ви робите марш-кидок або кілька годин без перерви працюєте
- Ви довго не спите
- У вас немає їжі та води
- Ви намагаєтеся осушити кухоль пива одним махом

## Хіти
Модифікатор статури бере участь у визначенні ваших хітів. Зазвичай ви додаєте модифікатор Статури до всіх костей хітів, кинутих для визначення хітів.

Якщо ваш модифікатор Статури змінюється, змінюється і максимум ваших хітів, якби новий модифікатор був у вас з 1 рівня.

Наприклад, якщо ви підвищуєте значення статури, коли досягаєте 4 рівня, і ваш модифікатор статури збільшується з +1 до +2, ви змінюєте максимум хітів так, ніби цей модифікатор завжди був +2. Ви додаєте 3 хіти за перші три рівні, а потім визначаєте хіти за 4 рівень, використовуючи вже новий модифікатор. І навпаки, якщо на 7 рівні певний ефект зменшить ваше значення статури, зменшивши модифікатор статури на 1, максимум ваших хітів зменшиться на 7.